Urbanistica e Ambiente
=======================

Una serie di interventi coraggiosi e mirati devono ridisegnare l'assetto urbanistico del nostro Comune incrementandone sensibilmente il livello di vivibilità.

------------
Urbanistica
------------

- Realizzazione di autosilo e/o parcheggi sotterranei in zone centrali e/o semicentrali nel rispetto della città storica;
- Individuazione di aree da utilizzare a parcheggi auto liberi, in punti esterni al centro urbano;
- Modifica partecipata con i cittadini del piano traffico, di concerto con operatori commerciali e cittadini;
- Rivisitazione del piano traffico di concerto con le attività commerciali, dando priorità alla zona di via Celiberti e via Roma, con eventuale apertura al traffico del tratto compreso tra la stazione ferroviaria e la zona compresa tra via Roma e via Armando Celiberti, unitamente all'inversione di marcia di via Armando Celiberti e Leonardo da Vinci;
- Limitare la circolazione di mezzi pesanti e pullman nel centro urbano;
- Chiusura del centro storico alle auto dei non residenti; interdire la sosta nelle strette vicinanze delle aree monumentali;
- Realizzazione di una nuova e necessaria viabilità del centro urbano con la reintroduzione di stalli a pagamento con tariffe differenziate;
- Ripresa del progetto relativo agli ingressi della città per ricucire il tessuto urbano tra centro e periferia e soprattutto per la messa in sicurezza degli ingressi;
- Sistemazione e/o rifacimento del manto stradale ammalorato sia in città che nelle campagne, con l’istituzione di una task-force che trimestralmente controlli lo stato delle strade e provveda alla loro manutenzione;
- Realizzazione di piste ciclabili e percorsi pedonali, anche in aree extraurbane, al fine di incentivare l’utilizzo della bicicletta e consentire ai cittadini che praticano “jogging” di effettuarlo in piena sicurezza ed in aree a loro dedicate;
- Creazione di una cooperativa, con compartecipazione Comunale, al fine di provvedere ad una puntuale, precisa ed economica manutenzione del cimitero comunale creando, contestualmente, nuovi posti di lavoro per i cittadini;
- Blocco del fitto dei loculi per i cittadini che hanno sottoscritto regolare contratto di acquisto e che a tutt'oggi la pubblica amministrazione non ha provveduto a consegnare;
- Verifiche costanti e programmate, nonché effettuazione di manutenzioni periodiche sulle strutture scolastiche al fine di salvaguardare la sicurezza di studenti, docenti e personale addetto;
- Instaurazione di sgravi fiscali e maggiori e diversificati incentivi economici per l’esecuzione di interventi di riqualificazione del centro storico, nel rispetto del vigente regolamento in materia, favorendo la nascita di microstrutture ricettive e l’inserimento di uffici pubblici e privati all’interno del centro, unitamente ad uno scrupoloso censimento degli immobili in stato di abbandono i quali, nella ipotesi di mancato reperimento dei titolari, saranno acquisiti al patrimonio del Comune;
- Riqualificazione dell’assetto urbanistico mediante una accurata revisione e zonizzazione del PUG;
- Unificare gli attuali indici di fabbricabilità nelle zone rurali in un unico indice, di valore pari a 0,08, al fine di regolarizzare eventuali situazioni anomale nonché di rispondere alle esigenze abitative dei cittadini;
- Accordo di programma su Piano Intermodale, mettendo in atto tutte quelle azioni utili ad attrarre gli investimenti della classe imprenditoriale;
- Favorire e regolamentare lo sviluppo di impianti di energia alternativa con particolare attenzione al mini eolico ed al fotovoltaico;
- Realizzazione di un adeguato sistema cunicolare nelle zone di nuova urbanizzazione per il passaggio di tubazioni e cavidotti di servizio, al fine di evitare continui sventramenti della sede stradale da parte delle società fornitrici di servizi;
- Rigorosa applicazione del regolamento del "Piano colori e materiali" già approvato e non ancora applicato da parte dell'Ufficio Tecnico, al fine di armonizzare e riqualificare l'aspetto urbanistico degli immobili nella fascia A1;
- Verifiche costanti e programmate, nonché manutenzione periodica sulle strutture sportive al fine di salvaguardare la sicurezza di atleti, allenatori e personale addetto, nonché il patrimonio relativo alle infrastrutture esistenti, con lo studio di interventi risolutivi ed economicamente sostenibili di manutenzione per il campo comunale 'Martucci' e il 'PalaCapurso';
- Realizzare nuovi impianti sportivi di varia tipologia e/o ampliare l’impiantistica sportiva esistente, coinvolgendo anche soggetti privati, con lo scopo di aumentare la competitività dello “sport organizzato gioiese” al fine di ottenere più alti risultati sportivi e ampliare le opportunità di pratica e di risposta al turismo sportivo, in costante crescita nella nostra città;
- Realizzazione di strutture “informali” per lo sport (playground) per favorire anche lo “sport spontaneo” (non organizzato), l’aggregazione e le attività all’aperto e in ambiente naturale, in modo che aumentino le occasioni di gioco e di sport per tutti e la fruizione libera da parte dei cittadini;
- Interessare la società di gestione delle linee telefoniche (Telecom Italia), al fine di risolvere l’atavico problema di malfunzionamento delle stesse di rete fissa in alcune zone di campagna della città;
- Ripensamento della realtà relativa ai servizi pubblici con attenzione rivolta al tipo di contratto attualmente in essere al contratto con l'Azienda appaltatrice dei trasporti stessi;
- Riduzione dei tributi relativi alla concessione ed al pagamento del suolo pubblico per le attività commerciali di somministrazione di alimenti e bevande;
- Previa preliminare acquisizione delle autorizzazioni relative all'utilizzo ed alla agibilità del manufatto, restituire all'antica Distilleria un utilizzo atto a valorizzare i prodotti tipici del territorio, nel rispetto della storicità e tipicità della struttura e dei suoi ambienti; questi ultimi, infatti, tenuto conto della loro pregevolezza e vastità, potrebbero essere utilizzati come spazi espositivi, museo della civiltà contadina, fiera di Santa Sofia. Anche gli spazi all'aperto potrebbero essere utilizzati per eventi, concerti e spettacoli all'aperto, in particolare nei mesi estivi, nel rispetto delle norme preposte alla igiene e sicurezza degli ospiti ed avventori;
- Garantire la sicurezza delle scuole, continuando a monitorare gli edifici scolastici per pianificare gli interventi infrastrutturali ancora necessari per la sicurezza e la salubrità degli ambienti;
- Rimodulazione della normativa tecnica in Zona Artigianale per rendere flessibile in tendenza con i tempi, e renderla adattabile alle esigenze della imprenditoria e produttività, anche in funzione di un futuro utilizzo commerciale;
- Avviare, già nell'immediato, un progetto di videosorveglianza per la città sui luoghi sensibili e lungo le vie d'accesso del paese;
- Riqualificazione delle periferie mediante la realizzazione di marciapiedi doppio uso sul modello della zona del cimitero, la manutenzione verde pubblico e dell'illuminazione, oltre alla realizzazione di rallentatori e dossi su via Paolo Cassano e lungo tutta via Federico II di Svevia (ex Statale 100);

In particolare si intende valutare l’adozione di politiche di risparmio energetico (es. utilizzo dei Led per l'illuminazione pubblica, pannelli fotovoltaici negli edifici pubblici) e l’introduzione di un sistema innovativo del recupero in denaro del risparmio che la città realizza: Certificati Bianchi (E.S.C.O. Pubblica-Privata). Inoltre, si procederà all’aggiornamento dello stato patrimoniale ed immobiliare dell’amministrazione e alla riorganizzazione gli edifici pubblici attualmente inutilizzati, o mal utilizzati, riducendo anche gli oneri di affitto a carico dell’Ente.

Di concerto con le associazioni anziani, con quelle di quartiere, con quelle di servizio e con tutte le altre che si dichiareranno interessate, nonché con la consulenza degli ordini professionali, degli architetti, ingegneri, geometri, agronomi e periti agronomi, si elaborerà un piano generale di interventi finalizzati alla rigenerazione urbana e suburbana del nostro territorio.
Sulla base dei criteri e delle indicazioni progressivamente definiti in tale piano, sarà avviata la progettazione del maggior numero di attività sostenibili, a cura del personale tecnico dipendente, preventivamente aggiornato e specializzato. Tutti i progetti, così definiti, rimarranno pronti per essere realizzati sulla base della disponibilità finanziaria e soprattutto pronti per essere presentati in occasione dei bandi di finanziamento regionale, statale e comunitario.

--------------------------------
Mobilità Sostenibile
--------------------------------
Fra le tante priorità della futura amministrazione di Gioia sono da evidenziare l’attenzione per l’ambiente e la mobilità sostenibile, specialmente in un periodo storico nel quale, da un lato, vi è la necessità di effettuare interventi incidendo in maniera minima sulle casse dell’amministrazione e sfruttando finanziamenti di tipo comunitario e, dall’altro, vi è una sempre maggiore attenzione e sensibilità da parte dei cittadini verso l’ambiente e soprattutto l’annosa questione del depuratore cittadino.

Riteniamo che la futura amministrazione dovrà impegnarsi in questa direzione. In particolare ottimizzando le poche viabilità sostenibili per renderle una rete fruibile dai cittadini, dai turisti, e in generale dagli amanti del territorio, garantendo adeguati parcheggi e seminando la città in maniera razionale di rastrelliere per lo stazionamento dei mezzi. Inoltre dovrebbe cercare di investire, e di risorse in questo campo ce ne sono ancora, nel bike sharing per risolvere i problemi di traffico annosi dovrà inoltre investire nella mobilità sostenibile su tutto il territorio comunale.

È necessario porre le basi per uno sviluppo dell’economia ecosostenibile: Gioia deve crescere e per farlo deve cambiare progressivamente il proprio modo di pensare alla città. Da un punto di vista turistico, i percorsi ciclabili possono sviluppare attrazione verso i nostri territori anche da chi, nelle proprie vacanze, abbandona l’auto per muoversi completamente su due ruote. Migliorare i percorsi esistenti e renderli fruibili al meglio: pochi, semplici accorgimenti possono fare molto. A tal proposito, vorremmo che soprattutto le associazioni che si occupano di questo tutto l’anno si facciano con noi portavoce delle loro istanze, in linea di principio essendo predisposti all’ascolto.

---------------------------------------
Ambiente, Territorio e Salute Pubblica
---------------------------------------

- Monitorare il territorio e far applicare le norme regionali e comunali per la mitigazione dei vari impianti fotovoltaici con la piantumazione di siepi autoctone;
- Valutare il rischio salute in città;
- Sostenere e promuovere un centro di servizi rivolto alla salute del cittadino, intesa come benessere psico-fisico-sociale, promuovendo, in collaborazione con ASL, scuole ed associazioni di volontariato, un percorso di educazione alla salute;
- Monitorare ed individuare situazioni di degrado ambientale in termini di discariche abusive e particolari presenze di amianto all’interno del territorio gioiese fornendo un sostegno al cittadino per opportune operazioni di smaltimento;
- Incentivare e sostenere azioni che favoriscano il risparmio energetico, l’efficienza energetica e l’uso di sistemi di produzione energetica da fonti rinnovabili;
- Manutenzione e ampliamento degli spazi verdi.

-------------------------------------------
Depurazione ed Approvvigionamento idrico
-------------------------------------------
Risoluzione del problema depurazione su tutto il territorio, con l'adeguamento del depuratore dei reflui urbani; rimessa in funzione dell'impianto pilota del trattamento del siero fermo da giugno scorso attraverso la partecipazione dei caseifici presenti sul territorio e sprovvisto di un recapito finale definitivo; ampliamento e riqualificazione dei campi di spandimento quale recapito finale dello stesso depuratore urbano; messa in funzione del depuratore dei reflui civili della zona Pip; riutilizzazione delle acque reflue depurate secondo il DM 185 sia in agricolture che a fini industriali. Predisporre un piano di riutilizzo delle acque piovane nei diversi punti critici con la sistemazione della vasca di accumulo adiacente al pozzo artesiano gestito dal consorzio di bonifica. Protocollo d'intesa tra comune e consorzio di bonifica per garantire tutto l'anno l'erogazione dell'acqua per fini irrigui agli ortolani, allevatori, viticoltori e coltivatori di alberi da frutto.

------------
Arre WI-FI
------------
Quantomai opportuna e conveniente sarebbe la realizzazione di alcune aree Wi-Fi da dislocare in varie zone della nostra città, tenendo conto dei luoghi di maggiore aggregazione, quali Piazza Pinto, Piazza Luca d'Adrano, Piazza Plebiscito, Piazza XX Settembre, Paolo VI, Piazza Dalla Chiesa.

------------------
Animali Domestici
------------------
Particolare attenzione la futura Amministrazione destinerà alla tematica relativa agli animali, alla loro tutela e protezione, siano essi domestici che senza padrone; il tutto nella consapevolezza che l'estremo rispetto da tributare a questi ultimi, sia un segno di estrema civiltà.

- Controllo del randagismo e sensibilizzazione della cittadinanza sul canile e gestione dello stesso;
- Controlli più stretti e campagna educativa del rispetto della regole relativa agli animali negli ambienti pubblici;
- Incremento aree destinate ai cani;
- Realizzazione di un cimitero per animali;
- Potenziamento dell'anagrafe canine;
- Fruizione dei mezzi pubblici per i cani a guinzaglio e per cani di piccola taglia con museruola.
