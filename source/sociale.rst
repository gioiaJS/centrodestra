Politiche Sociali
==================

La coalizione è pronta ad accettare questa sfida politica, mettendo come obiettivo prioritario il confronto quale strumento democratico e la comprensione vera delle esigenze dei propri cittadini, andando oltre la dialettica delle sterili contrapposizioni che hanno compromesso la qualità e la credibilità della politica stessa. Gli amministratori devono essere messi nelle condizioni di operare senza alcun condizionamento di sorta perché possano con impegno e dedizione lavorare per il bene della comunità.
Non si potrà prescindere da alcuni punti programmatici riguardanti, ad esempio:

- il miglioramento della macchina amministrativa;
- bisognerà introdurre strumenti tesi a modernizzare la nostra città perché rientri nel perimetro degli standard europei di efficienza;
- fra questi strumenti ricordiamo la Carta dei Servizi del cittadino e la certificazione dell’Ente, che vanno di pari passo con la riorganizzazione della macchina amministrativa, che dovrà essere più snella ed efficiente ma soprattutto pronta a dare risposte certe in tempi celeri ai cittadini.

La prossima amministrazione dovrà avere una squadra dinamica, votata al sacrificio, animata di tanta passione, capace di gestire con prontezza ed efficacia diverse situazioni.

----------------
Servizi Sociali
----------------
Nel particolare contesto socio-economico che stiamo vivendo la Famiglia riveste un ruolo di primaria importanza.
Quando si parla di sostenere la famiglia si fa riferimento alle tematiche sociali ed in particolare agli aiuti economici alle fasce più deboli.
Questi non devono cessare ma è necessario che le risorse vengano distribuite in base a dei criteri utilizzati dalla congiuntura economica attuale.

Nel campo dei servizi sociali, si intenderà intervenire su quattro differenti direttrici:

a) **Famiglia**: Potenziare sostegno ai nuclei famigliari a seguito di una adeguata verifica dell’effettivo stato di bisogno; evitando contributi a pioggia, ove possibile, incentivare i lavori socialmente utili (LSU) e lavori di pubblica utilità (LPU),sostegno al diritto allo studio delle categorie più disagiate mediante l’assegnazione di buoni pasto, libro, mensa;
b) **Anziani**: gli anziani sono una risorsa. Ogni provvedimento amministrativo dovrà indicare esplicitamente qual è il possibile coinvolgimento degli anziani nella specifica attività. Sarà costituito un Comitato Consultivo Centrale e uno per ogni quartiere, in stretto raccordo con le Associazioni Anziani presenti oggi a Gioia. Sarà attivata una campagna permanente di educazione all’invecchiamento attivo e di impiego della popolazione anziana come forza volontaria, inserendola nel tessuto sociale con sperimentazioni di stage e laboratori con la scuola primaria ad esempio “accompagnamento a piedi” (progetto pedibus) e progetto “nonno vigile” per i bambini sul percorso casa-scuola in sinergia con associazioni di volontariato con la possibilità di agevolazioni fiscali per gli anziani coinvolti mediante il cosiddetto “baratto amministrativo”;
c) **Diversamente abili**: sarà effettuata un’analitica ricognizione sulla presenza sul nostro territorio di barriere architettoniche con l’obiettivo di abbatterle. I diversamente abili saranno inseriti in un circuito di attività lavorative per la pubblica amministrazione, regolarmente retribuite;
d) **Autismo**: creare un centro per favorire l’autonomia, l’adattamento sociale e conseguentemente l’integrazione lavorativa. I presupposti per l raggiungimento di questi obiettivi sono:

  - Prendere contatti con l’associazione “I bambini delle fate “che da anni opera nel settore con ottimi risultati per redazione dei progetti;
  - Presenza di equipe multidisciplinari,in collaborazione con la USL, di medici ,psicologi ecc per redigere progetti personalizzati preferendo la continuità dei progetti terapeutici in atto;
  - Coinvolgimento attivo con le famiglie;
  - Convenzioni con le attività produttive locali e del circondario per l’inserimento lavorativo

e) **Pari opportunità**: crescita della Commissione Pari Opportunità, cui si affiderà la gestione di uno sportello per informare la cittadinanza sui bandi dedicati all’imprenditoria femminile; Sportello per assistenza madri imprenditrici;
f) **Realizzazione di una carta dei servizi sociali**, di facile consultazione, a disposizione del cittadino;
g) **Prevedere un centro ambulatoriale di primo soccorso**, gratuito per le persone meno abbienti, con medici ed infermieri volontari, coinvolgendo le associazioni. Anche in collaborazione con il locale consultorio ASL al fine di consentire un ausilio alle famiglie non abbienti e bisognose;
h) **Potenziamento dello sportello Alzheimer** con la creazione di gruppi di auto-aiuto per le famiglie, unitamente all'apertura di un caffé Alzheimer e di un centro diurno.

----------
Sicurezza
----------
Sempre ed in particolare in questo momento i comuni sono chiamati ad occuparsi di questo problema per controllare la criminalità dilagante.
Certo i poteri della P.A. sono molto limitati ma grazie alle tecnologie esistenti e all’aiuto delle forze dell’ordine si può raggiungere l’obiettivo di arginare e combattere il fenomeno come:

- Potenziamento ed efficientamento del corpo di polizia municipale (assunzione in sostituzione dei pensionamenti)in modo da consentire agli stessi una presenza costante sul territorio dando la possibilità agli stessi di instaurare rapporti fiduciosi con i cittadini;
- Promuovere attività di informazione e sensibilizzazione dei cittadini di comportamenti da adottare per la prevenzione di reati;
- Istallazione di telecamere nei punti nevralgici della città (scuole,parchi,giardini ecc);
- Creare una rete di sorveglianza e pronto intervento, in collaborazione con i commercianti, per la sicurezza delle loro attività.
- Incentivazione dei controlli al fine di applicare la normativa nazionale in merito alle sale giochi
- Studiare e sviluppare interventi di prevenzione nell'ambito della sicurezza anche in collaborazione con gli altri soggetti coinvolti su tale fronte ed impostare strategie di intervento innovative e mirate per garantire un miglior controllo del territorio e delle aree a rischio.

--------
Sanità
--------
La città di Gioia del Colle, in base alla particolare posizione geografica, ed in quanto sede di numerosissime realtà sociali ed amministrative, ivi compresa la presenza dell'importante Aereoporto Militare 36^ Stormo, Comando Compagnia dei Carabinieri, dello svincolo autostradale e della Stazione Ferroviaria ha necessità di guardare con particolare attenzione all'ambito sanitario e del primo soccorso.
In conseguenza del riordino ospedaliero che ha penalizzato il nostro Comune a causa della chiusura del locale Ospedale, Gioia necessita quantomai di una ritrovata attenzione a tale ambito, particolarmente utile ed opportuna per l'Area relativa alla Salute Pubblica.
In tale contesto l'Amministrazione Comunale si attiverà con tutti i mezzi a sua disposizione affinché le strutture non vengano depotenziate, ovvero trasferite presso altri presidi sanitari.

Punto di primo intervento
--------------------------
Azioni volte al miglioramento e all'intensificazione del servizio sanitario pubblico per la cittadinanza, da sostenere con adeguate proposte politiche, di concerto con i referenti delle ASL competenti.

- Portare il servizio di primo intervento dall'attuale h12 ad h24 giorni festivi e prefestivi compresi, per garantire al cittadino gioiese prestazioni in urgenza tempestive ed efficaci;
- Potenziamento del personale medico, paramedico e OSS;
- Miglioramento per l'astanteria per l'osservazione clinica;
- Implementazione della strumentazione medico-chirurgica in dotazione del PPI per una diagnostica, h24, rapida in urgenza e conseguente stabilizzazione clinica del paziente prima di un eventuale trasferimento presso altre strutture ospedaliere;
- Incremento di ambulanze opportunamente attrezzate per soccorso e, soprattutto, per la rianimazione cardiopolmonare.

Distretto N°13
---------------
Azioni politiche volte:

- al mantenimento dell'attuale Sede di Distretto a Gioia del Colle, contrastando l'attuale volontà di trasferimento presso altre realtà limitrofe;
- al potenziamento dei servizi sanitari al cittadino e, in particolare: Day hospital oculistico;
- Laboratorio di Patologia Clinica con centro TAO;
- Implementazione del personale medico - infermieristico e rinnovamento strumentale in alta definizione del servizio di Endoscopia Digestiva, al fine d'incrementare lo screening di prevenzione dei tumori dell'apparato digerente;
- Monitoraggio delle liste di attesa per il rispetto degli standard normativi; Reintroduzione del Servizio di diagnostica radiologica ed ecografica della mammella con specialisti senologi di qualificata esperienza per la prevenzione e controllo delle patologie neoplastiche della mammella;
- Istituzione di un day surgery;
- Istituzione di un servizio TAC;
- Miglioramento dell'attuale servizio di assistenza domiciliare integrata (ADI) per portatori di handicap ed anziani con patologie acute e croniche.

EX Ospedale
------------
Intensa azione politica mirante alla ristrutturazione ed utilizzo a fini sociali dell'ex ospedale.

Località Montursi
------------------
All'interno di Località Montursi, a circa 10 Km da Gioia del Colle, vi sono allo stato alcuni locali posti a piano terra, attualmente utilizzati a titolo gratuito, i quali potrebbero ospitare un Ambulatorio il quale potrà ivi esercitare a titolo gratuito un ambulatorio a servizio dei residenti in detta località Montursi. A tal proposito il Comune di Gioia del Colle si impegna ad agevolare la realizzazione di tale progetto per il quale allo stato esiste già la disponibilità di personale medico e paramedico per la gestione di tale progetto.

Trasporti
----------
Al fine di meglio e più opportunamente garantire alla cittadinanza la fruibilità dei servizi di trasporto presso le strutture sanitarie limitrofe, il Comune di Gioia del Colle agevolerà il servizio di trasporto extraurbano e collegamento per favorire i cittadini al raggiungimento del Presidio Ospedaliero di Putignano.

Città Cardioprotetta
--------------------------------------
Per affrontare in maniera tempestiva eventuali emergenze cardiache occorre dotare il nostro Comune di defibrillatori e di operatori addetti al loro utilizzo. A tale scopo sarà necessario intraprendere un percorso graduale, che preveda in prima istanza giornate di sensibilizzazione sull'argomento per stimolare la cittadinanza. Successivamente saranno adottate le seguenti misure :

- Installazione defibrillatori semiautomatici DAE e segnalarne adeguatamente la presenza;
- Formazione di volontari attraverso corsi BLS-D (Basic Life Support- Defibrillation);
- Mantenimento in perfetto stato di funzionamento dei defibrillatori nel tempo attraverso un adeguato programma di manutenzione;

--------------------
Politiche Giovanili
--------------------
Affrontare la questione delle politiche giovanili rappresenta scelta rischiosa e per certi versa azzardata, ma non possiamo sottrarci a questo impegno.
Il nesso fra i due termini politiche e giovani appare debole se si pensa a fare interventi più per i giovani che con i giovani, dobbiamo invece misurarci con la questione giovanile perché sono i ragazzi dai 14 e 30 anni che suscitano emozioni,pensieri,preoccupazioni e speranze.
I giovani protagonisti da subito e non da domani quando voteranno o saranno chiamati ad essere la classe dirigente e comunque primi attori della nostra società.
Siamo al centro di un cambiamento apicale e si notano le difficoltà che i giovani incontrano nei processi di transazione verso l’assunzione di ruoli adulti e di definizione della propria identità.
Si devono trovare spazi ed opportunità non solo a favore dei giovani ma con i giovani facendoli sentire protagonisti.
E’ maturato il tempo in cui le politiche giovanili si occupano dei giovani riconducendoli solo alle tradizionali aree del tempo libero,dell’aggregazione e dell’orientamento,ma si deve fare spazio ai temi del lavoro,della casa del vivere quotidiano.
Il nostro movimento si impegna a fare politica a 360° che orienti i giovani alla vita adulta,all’assunzione di responsabilità,una politica che allarghi gli stretti varchi di ingresso nella vita attiva.
Questo può essere importante volano per creare un investimento per la politica,intesa nel senso più alto,come lo stare insieme,come preoccuparci,l’avere cura di chi da sempre ha bisogno di forze nuove. Bisogna associare la questione giovanile alla questione educativa impegnandoci a fornire ai giovani le strutture dove svolgere le proprie attività(culturali,artistiche,musicali ecc).
In questa prospettiva occorre velocizzare le diversità aumentando le opportunità di dialogo tra adulti e giovani stimolando idee e l’esplicitazione dei significati,dai punti di vista dei valori,degli interessi in modo da generare nuovi convergenti significati,cioè una nuova cultura sociale capace di aprirsi al senso collettivo della propria esperienza e del proprio agire,andando oltre i recinti istituzionali,culturali e organizzativi.

----------------------
Lavoro e Occupazione
----------------------
I cittadini gioiesi che da tempo vivono i disagi provocati dalla crisi economica chiedono a gran voce opportunità di lavoro sul territorio per non sentirsi costretti ad abbandonare la città e le famiglie in cerca di fortuna in altre zone italiane o all’estero. Con riferimento a quanto definito dal piano regionale per l’inclusione sociale attiva e il contrasto delle povertà, ci sono le seguenti opportunità:

a) Cantieri di cittadinanza;
b) Lavoro minimo di cittadinanza.

L’intento dei progetti è quello di promuovere politiche che mettono al centro il lavoro e la dignità delle persone, riconoscendo loro opportunità di accesso ai percorsi formativi e al mondo del lavoro per accrescere il pronostico di occupazione dei soggetti svantaggiati. Tali importanti azioni di politica attiva del lavoro vogliono facilitare l’inserimento socio lavorativo dei disoccupati di lunga durata e l’inclusione sociale dei soggetti in condizione di particolare fragilità economica (con sostegno economico al reddito della persona beneficiaria) e inserire in processi di ricollocazione coloro che usufruiscono di ammortizzatori sociali. Il Comune si dovrà attivare per intercettare i fondi messi a disposizione da questo Piano regionale presentando progetti nell’ambito di:

- servizi di prossimità e aiuto alla persona;
- manutenzione patrimonio pubblico;
- servizi di sostegno scolastico per i minori;
- pulizia e igiene ambiente urbano.

Al fine di elaborare progetti che possano rispondere al meglio alle esigenze del nostro territorio proporremo di effettuare un incontro consultivo organizzato dall’Amministrazione comunale, con il supporto di tecnici della Regione Puglia e con tutti i soggetti locali portatori di legittimi interessi, economici, sociali e collettivi, e che hanno titolo ad ospitare un “Cantiere” (imprese private, imprese sociali, cooperative sociali, fondazioni, organizzazioni di volontariato, associazioni datoriali, organizzazioni sindacali dei lavoratori); soggetti che possono sicuramente fornire suggerimenti ed utili contributi per la redazione degli stessi progetti.
Sarà inoltre necessario prevedere, con articolata disciplina regolamentare di condizioni, modalità di richieste del beneficio e cause di decadenza, fattispecie agevolative in materia di imposizione e versamento dei tributi locali a carico delle imprese, qualora esse adottino gli strumenti giuridici a loro disposizione con l’obiettivo di favorire l’inserimento dei giovani nel mondo del lavoro. In particolare, si dovrebbero individuare vantaggi fiscali (a titolo esemplificativo: riduzioni, esenzioni, esclusioni da TARI, TASI, Imposta sulla pubblicità, Canone per l’occupazione di spazi ed aree pubbliche, etc.) determinati in proporzione all’opportunità e alla qualità dell’offerta di collaborazione nelle aziende (tirocinio, contratto di lavoro a tempo determinato, apprendistato,
contratto di lavoro a tempo indeterminato).

I progetti sopra elencati potranno essere realizzati utilizzando le strutture di proprietà e nella disponibilità del comune, ovvero la distilleria Cassano, Palazzo sant’Antonio, le strutture attualmente utilizzate dalla Lum.
